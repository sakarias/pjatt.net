---
layout: post
title: Helgen
date: 2006-08-07 22:03:08
tags: 
- generelt
---
Denne helgen som ligger bak oss hadde <a href="http://www.defcon.no/">Fisken</a> et lite lag med mellom 20-30 mennesker hjemme hos seg her i Gjøvik (hmm, jeg er vel gjesten som aldri går :P). Lørdagen begynte med å stikke til byen og handle inn drikke med blandevann og levende mat til "Mårten" (som Fisken nå har funnet ut at er ei jente :P). Vel tilbake fra byen så var det noen små ting vi skulle gjøre først. Slik som å finne igjen kjøkkengulvet og Fisken måtte få klærene sine inn i kleskapet sitt. Vi ente opp med å sette opp "rundt-om-lyden" i stua istedet, han har hatt forsterkeren siden 11 mars. Men først nå den ble satt opp skikkelig :P Vi fant faktisk igjen kjøkkengulvet og Fisken fikk lagt inn klærene sine... Folk begynte å dukke opp ved syv tiden og rundt åtte tiden så var vi i gang med hælene i taket, mer eller mindre. Jeg var vel den siste til å begynne å drikke, hadde litt vondt i hue så jeg tok det meget med ro i starten. Ikke at det hjalp så mye :P Møtte mange ukjente folk, og en jeg bare har snakket med på irc. Denne personen ble jeg mer eller mindre barnepike for da han ble dårlig, veldig dårlig... Jeg må ha vært god å full, siden jeg faktisk fikk løsnet på dansefoten og var med å danset i stuen... Men jeg tok ikke helt av som han som sto på stuebordet og danset... Men selvsagt så varer ikke det som er godt evig. Det ble et firkant drama med krangling/diskusjon og der til uhygge. Men jeg tror personene fikk skværet opp, men det var ikke spes morro mens det holdt på. Vi fant også igjen badet med 2cm høyt vann på gulvet... 3 mannlige gjester hadde vist bestemt seg for å bade. Så dem hadde det sikkert morro med å sprute vann og plaske :P Klokken ett stakk de fleste til byen, jeg ble igjen sammen med han som ble dårlig og dama hans. Jeg var ikke helt i toppform selv, men det har mest med at jeg drakk litt for mye tyrker (jeg tåler ikke lakris så godt). Ved to tiden la jeg meg for å sove, og sov i en halvtime eller noe før folket kom tilbake og fortsatte festen nede. Dem var så høylytte at jeg faktisk våknet og stakk ned siden jeg ikke fikk sove igjen av bråket dems. Rundt halv fire orket jeg ikke mer og la meg for å sove igjen... Mer husker jeg ikke, så jeg tror jeg sov godt. Resten av gjengen ga seg vel rundt 6-7 tiden etter det jeg har hørt i ettertid. Søndagen ble brukt til å slappe av med frokost på verandaen, rydding og filmtitting...
