---
layout: post
title: &quot;Harry tur&quot; og RHCP konsert
date: 2006-12-12 22:14:03
tags: 
- generelt
- rhcp
- konsert
---
Søndag den tiende desember reiste jeg og Nina til Stockholm for å se Red Hot Chili Peppers konsert i Globen. Siden jeg aldri i mitt liv har vært i et fly og tog/buss ikke fristet så valgte vi å ta fly fra Gardemoen til Arlanda. Jeg må si at det å lette var kjempe morsomt, ikke så kult når flyet drev å svingte og jeg ble presset mot veggen. Jeg har iallfall oppdaget at trykk forandringen i flyet får meg til å sovne med engang. Både til og tilbake så sovnet jeg så å si med engang vi hadde lettet. Innsjekkingen gikk greit, sikkerhetskontrollen gikk ikke så bra... Jeg peip... Skoene mine peip, så dem måtte igjennom gjennomlysningsapparatet, jeg måtte ut i "Vitruvian Man" posisjonen og bli befølt av en pipestokk :P I Stockholm var første oppgave å finne Rica Talk hotellet hvor vi skulle tilbringe nettene. Jeg hadde vært flink gutt og funnet ut hvordan vi skulle finne fram på sl.se (noe ala trafikanten). Vi fant fint fram til bussen som skulle ta oss videre til pendlertoget, og vi fant faktisk riktig stasjon. Følge beskrivelsen jeg hadde med meg så skulle hotellet være 400 meter fra stasjonen. Vi gikk og gikk og gikk og gikk og fant aldri noe hotell. Til slutt så fant vi oss en drosje og spurte han hvor adressen vi skulle til var. Han pekte i den retningen vi hadde vært og tittet, han kjørte oss til samme sted hvor vi hadde vært. Det viste seg til slutt at det finnes 2 gater i Stockholm med samme navn, vi var selvsagt på feil sted :( Jeg spurte så sjåføren om hvor mye det kom til å koste oss å bli kjørt til riktig adresse, han sa 250 kr. Mannen tok på seg sikkerhetsbeltet og pilte avgårde retning sentrum. Jeg er rimelig sikker på at drosjeturen ville ha kostet oss minst 500 sek, men han stoppet taksameteret på 250 som avtalt og da var det fremdeles langt igjen. Neste punkt på lista var da å få sjekket inn på hotellet. Jeg var rimelig sikker på at både det og fly innsjekkingen skulle gå til helvete siden det var jeg som hadde ordnet begge deler, men det gikk faktisk helt fint. Rom 1207 fikk vi, 12 etasje med utsikt over en motorvei :P Rommet var faktisk helt ok, var i litt retro stil, med møbler i både gammel og moderne stil. Men gratis internett så jeg ikke stort til. Hverken det trådløse eller det kablete. Etter å ha slappet av litt så reiste vi inn til sentrum for å finne noe mat å trygge på og blandevann. Vi fant faktisk fram til sentrum og tilbake igjen. Mandagen begynte med å spise en bedre frokost på hotellet, det var igrunn den vanlige frokost buffèn, og som vanlig så var jeg så fantasifull at jeg spiste rundstykker og drakk melk. Planen vår var å finne Globen og få hentet billettene til konserten og finne noen kjøpesentre for å kjøpe julegaver. Etter en liten togtur (et helt stoppested) og en t-bane tur så kom vi til Globen og fikk hentet billettene, og der var det selvsagt et kjøpesenter, så vi fikk kastet bort en tid der også. Nina fikk kjøpt seg en ny jakke, som hang på et "på tilbud" stativ, men det var ikke noe bevis på jakken at den var på tilbud, så Nina spurte hun ene ansatte om den var på tilbud, men hun damen var usikker selv og siden vi ikke fant den jakken noe annet sted i butikken så fikk Nina den til 50% avslag. Senere i en annen H&M butikk så fant vi jakken igjen, og den var ikke på tilbud gitt. Etter Globen og shoppingen der så reiste vi videre inn til selve sentrum for å finne flere kjøpesentre (jeg hater disse tingene, men hva skal man finne på i en ukjent by og man er med noen som elsker disse ondskapsfulle kreasjonene?). Men vi fant igrunn aldri noen flere kjøpesentre, vi fant en handlegate på samme måte som Karl Johan. Vandret den fra ende til ende uten å igrunn finne noe annet enn et par votter til til Nina. Etter hvert så kom tiden til å finne seg noe å spise. Det tok sin tid, vi fant flere steder å spise mat, men det var hele tiden noe som hindret oss i å spise på de stedene vi fant (ukjent mat o.l.). Men vi fant da en typisk "kebab" sjappe. Vi bestilte oss løvstek og pommes. 50 kr pr snute for maten og 10 kr snuten for brusen, 120 sek totalt, og på hver tallerken var det minst 1 hel pose med pommes... Jeg ble iallfall mett og klarte ikke å spise opp all maten. Så vi fikk mye for pengene. Tilbake til hotellet, en sjapp dusj og to drinker senere reiste vil tilbake til Globen for å se på det vi hadde kommet til Stockholm for å se: Red Hot Chili Peppers. Mye folk, lange køer og vond cola. Men konserten var bra. Jeg storkoste meg, selv om jeg klarte å sovne :P Var borte i noen sekunder i en rolig sang. Sånn som skjer hver eneste gang alkoholen er på tur ut fra kroppen igjen, jeg blir trøtt som en strømpe og sovner. Men jeg våknet igjen fort, konserten tok enda mer av da dem spilte gode kjente sanger og publikum våknet virkelig til live. Noe av det jeg likte best med RHCP er improvisasjonen dems. Likte veldig godt den delen hvor Flea startet med en rolig sang på bassen sin, litt sånn halvdårlig spilt som om han ikke helt kunne den, og plutselig fikk han en sånn "faen ta hele greia" holdning og trykket på ene pedalen sin og tok helt av med ett eller annet som var helt rått. Og som vanlig på disse konsertene så spilte John en cover låt fra 70 tallet. Var da jeg for min del fant ut at han hadde en utrolig bra stemme. Så nå sitter jeg å hører på solo albumene hans. Grunn inntrykket mitt er at Red Hot Chili Peppers er et bra live band, med 3 utrolig flinke musikere (John er rangert som verdens attende beste gitarist)(Anthony er ingen stor sanger, og det innrømmer han selv også). Men til tider så virker det som det er 4 individer på scenen som ikke samarbeider (ikke musikken, men opplevelsen, de står til tider hver for seg og gjør sin jobb). Men nok om konserten, den var bra. Og jeg fikk mer lyst til å høre mer på RHCP :P Etter konserten så kom den store jobben å komme seg inn på t-banen igjen, den ble fort full gitt. Men det kom en etter vanlige avgangen som virket som var mer beregnet på konsert deltagerene, den var mye lenger enn de vanlige to vognene og vi fikk alle plass. Resten av kvelden natten gikk med på å prate og sove. Lite spennende som skjedde igrunn. Tirsdagen var igjen stresse seg hjem dag. Frokost, dusje, pakke og sjekke ut, ikke så utrolig spennende igrunn. Men siden vi måtte være ute av hotellet 12 og flyet ikke gikk før 17 så hadde vi litt tid på oss i sentrum, så da fant vi en av de ondskapsfulle kreasjonene vi lette etter dagen før. Ikke det at vi handlet noe spes, Nina kjøpte seg enda en iPOD lader, som er litt enklere å få med seg enn den hun fikk av meg engang i tiden. Vel framme på flyplassen så var den vanlige runden med å sjekke inn (som faktisk ikke hadde kø i det hele tatt, kanskje noe med at vi var der 2.5 timer før flyet skulle ta av), igjennom sikkerhetskontrollen, denne gangen så peip jeg ikke. Så jeg brukte ikke evigheter denne gangen. Etter runden i duty free butikken så fant vi oss en restaurant som solgte mat til helt ok pris. Biffen var perfekt stekt, og pommesen var hjemmelaget, så maten var kjempe god. Sausen smakte jeg ikke på siden jeg ikke liker saus og liker at den kommer i egen mugge ting :P Flyturen gikk helt fint hjem igjen, litt hardere landing på Gardemoen. Og jeg sovnet igjen med engang flyet flatet ut etter letting. Vel framme på Gardemoen så var det ny runde i duty free butikken for å fylle opp kvotene helt. Drikke til Nina og røyk til meg (ble litt drikke på meg også da) :P Etter på så var det 3 timers busstur hjem her i ødemarken, hvor jeg igrunn sov det meste av turen og la meg igrunn til å sove med engang jeg kom hjem. Måtte selvsagt fortelle litt om turen til familien, men det tok ikke så lang tid. Men det ser ut til at turen har fått fikset døgnrytmen min da, så da er det igrunn bare å håpe på at den fortsetter slik den har vært nå i noen få dager, kanskje sove litt lenger enn til 7, kanskje 9 hadde vært fint.
