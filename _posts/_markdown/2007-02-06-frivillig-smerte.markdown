title="Frivillig smerte"
date="2007-02-06 10:52:52"
Jeg er nå på bedringens vei når det gjelder influensaen. Har fremdeles litt feber og hodepine og de to siste dagene har jeg også hatt magesmerter. Denne gangen så tenkte jeg at jeg skulle være smart når det gjelder influensaen, influensa gjør at røyk smaker vondt og gjør bare ting verre når det gjelder lungene mine (mer enn ellers), så jeg bestemte meg for å slå to fluer i en smekk og slutte å røyke siden jeg først trappet ned som en tulling. Så jeg har nå ikke røkt på fem dager og jeg har kvittet meg med all tobakk.

Frivillig smerte er vondt. Jeg vet at suget og hodepinen vil forsvinne med engang jeg tar meg et trekk. Også vil jeg slutte å være så forbanna grinete. Så de av dere som lurer på hvorfor jeg har vært lite online de siste dagene, så vet dere hvorfor nå. Skåne dere for en drit sur Sakarias :P

Det er først nå jeg begynner å få skikkelig røyksug. Det er igrunn helt forferdelig. Men hvis jeg klarer å holde meg unna tobakken i en ukes tid til så vil det værste gå over. Hadde jeg bare funnet noe som kvitter meg med hodepinen enn så lenge så hadde jeg vært lykkelig. Jeg regner med at den er veldig mental, siden paracet ikke hjelper mot den.

[[!tag  generelt
