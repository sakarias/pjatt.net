title="Loppis igjen"
date="2005-04-17 19:46:44"
Da har man igjen vært på 2 loppemarkeder. Lurer på hvorfor jeg er med, jeg kjøper ingen ting. Eneste jeg får er vondt i ryggen og beina av å stå stille og se på Nina rote igjennom klær. Store hauger med klær.

Vi var først på <a href="http://www.lilleaker.gs.oslo.no/">Lilleaker Skole</a>. Der fant Nina ikke så utrolig mye, det ble ca en halv pose. Men posesalget kostet bare 20 kr, det billigste jeg har opplevd så langt. Jeg satt for det meste i gangen på en benk sammen med fire andre menn. Tror ikke dem hadde det så utrolig spennende heller.

Andre skolen vi var på het <a href="http://www.lysejordet.gs.oslo.no/">Lysejordet Skole</a>. Det så ut til å være en rimelig ny skole. Den så faktisk moderne ut. Der kostet en pose 50 kr og en svartsekk 70. Dem hadde også posesalg på glass og krims/krams. 30 kr for en pose. Folk var helt gale. Jeg var virkelig redd for at det jeg hadde i posen min skulle bli knust av folk som løp fram og tilbake for å få tak i alt dem egentlig ikke trenger. Var ikke inne i avdelingen for bøker og plater. Men jeg var seff inne i avdelingen for data. Fant igjen en mac. Litt usikker på hva det var, men skjermen var så dårlig at man så nesten ingen ting på skjermen. Den var utrolig uskarp og bildet sto å ristet.

[[!tag  generelt
