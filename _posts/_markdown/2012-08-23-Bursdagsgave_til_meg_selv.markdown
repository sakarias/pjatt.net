---
layout: post
title: Bursdagsgave til meg selv
date: 2012-08-23
tags:
- bursdag
- gadgets
---

{{ page.title }}
================

Det er nå 16 år siden jeg fikk en kontorstol av min første arbeidsgiver, som 
betaling for at jeg hjalp til med å rydde ut av kontorene dems da avdelingen i 
Norge ble nedlagt. Stolen har fulgt meg i tykt og tynt. Den har vært med på en
del LAN, den har vært med på The Gathering flere ganger, har funnet den igjen i
søppelhaugen på The Gathering ene året jeg var crew, og noen trodde den var 
søppel der den sto siste dagen (jeg lå å sov).

## Herman Miller Aeron

For snart 2 måneder siden, så bestilte jeg meg en 
[Herman Miller Aeron](http://www.hermanmiller.com/products/seating/work-chairs/aeron-chairs.html)
stol.
Disse stolene har rykte på seg å være noe av det beste man kan sette sin
bakende på. 

Jeg begynte jakten på denne stolen i Norge, men den leverandøren
jeg fant, skulle ha 15 000 kr for stolen med de spesifikasjonene jeg ønsket
meg. Det er sabla mye for en stol som koster 5 700 kr i USA hvor den blir
produsert. 

Herman Miller i USA vil ikke selge produktene sine på sine websider
til andre steder enn USA. 

Av en random dude på IRC (med felles bekjente) så 
ble jeg tipset om [Office Designs](http://www.officedesigns.com/). Jeg 
kontaktet dem og hørte om de kunne være behjelpelige til å komme rundt Herman
Miller sine regler. Det kunne de, så lenge jeg hadde en amerikansk adresse de
kunne sende stolen til.

Dog, siden dette ble gjort uten om webshopen til Office Designs, så ville de ha
kopi av både "credit card" og passet mitt. Uuuuutrolig skeptisk. Forhørte meg
litt rundt og fant ut at dette var faktisk rimelig vanlig praksis i USA. Fram 
med skanneren og svart merkepenn. De to bildene Office Designs fikk fra meg, 
innholdt mer sladding (fødselsnummer og passnummer osv.) enn informasjon, men
de god tok det :)

## Hello JetCarrier

Jeg har en [JetCarrier](https://www.jetcarrier.com/) konto som jeg fikk meg for
mange mange år siden, men aldri brukt. Office Designs sendte med glede stolen 
til min JetCarrier adresse, de ga meg også 50 dollar rabatt på stolen, uten at 
jeg vet helt hvorfor.

JetCarrier trenger å ansette en bedre oversetter og gjerne en webdesigner eller
to, for websidene innholder mye rare formuleringer og ser rett og slett ræva
ut. Men jeg fikk da booket meg en "sjøreise" og ventet på at de skulle gi meg 
beskjed om at de hadde mottatt pakken fra Office Designs. Etter 2 dager så fikk
jeg beskjed om at pakken min hadde kommet, ikke fra Office Designs, men fra 
Herman Miller.

Så kom den store bremsen. JetCarrier ville ha kvittering på innholdet i pakken,
noe slikt hadde jeg ikke fått fra Office Designs, så jeg kontaktet dem igjen.
Og fikk beskjed om at dette hadde blitt sendt ut noen minutter før jeg 
etterspurte. Etter en uke ventetid, så kontaktet jeg dem igjen, og lurte på om
de hadde sendt dette pr post eller elektonisk post. Fikk aldri noe svar, men 
noen minutter etter min forespørsel så dukket det opp kvittering på epost.

Dyttet kvitteringen videre til JetCarrier og pakken min fikk status som "OK".
Klar for å bli sendt med første båt til Norge (fly frakt på en så stor 
pappeske ble nesten dyrere enn stolen i seg selv). JetCarrier har vist nok to
forsendelser til Norge i måneden. Den første og den femtende i hver måned. Pga
manglende kvittering fra Office Designs så ble ikke pakken min med på den 
første båten.

## Tollvesenet

Den femtende så ble pakken min oppdatert med at den hadde fått shipment nummer
og var "in transit". Men ikke noe mer oppdatering, båtferden skulle ta hele to
uker, og etter tre uker så hadde det ikke kommet noen oppdatering.

Viser seg at for å finne ut hva som skjer hos JetCarrier så må man titte på
"Driftmeldinger" (igjen, de trenger en webdesinger eller to), og der fant jeg
ut av tollvesenet i USA har holdt tilbake den forsendelsen som min pakke er i,
2.5 ukers forsinkelse var estimatet på gjennomgangen fra tollvesenet.

## Veien hjem

Når jeg bestillte stolen min, så satt jeg på jobb for et par måneder siden,
og JetCarrier ville at jeg skulle oppgi "dagtid adresse", som jeg naturligvis
oppga til å være jobben. Jeg tenkte ikke så langt fram at jeg var på ferie når
pakken ville ankomme Norge. Men når man har hyggelige kollegaer, så dukket
stolen opp på døra mi dagen etter.

## Luksus

Jeg har brukt stolen i en ukes tid nå, og vil si at den var verd pengene. Men
ser ut til at jeg trenger enten fotskammel eller lavere pult. Når ting er
justert slik "boka" sier, så sitter jeg litt for lavt til at dagens pult
er optimal. Har planer om å anskaffe meg en større pult, så jeg får se om
jeg finner en som kan justeres i høyden også.

Jeg er godt fornøyd med kjøpet av ny kontorstol. 
