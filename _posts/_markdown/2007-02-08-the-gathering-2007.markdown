title="The Gathering 2007"
date="2007-02-08 05:36:13"
Hmm, det merkeligste har skjedd. Sjekket gmailen min sånn helt tilfeldig nå og så at jeg hadde fått mail fra <a href="http://gathering.org/" title="The Gathering">TG07</a> <a href="http://www.gathering.org/tg07/crew" title="The Gathering Crew">Crew</a> opptak. Jeg har vist blitt tatt opp til å være med i Event:Demo. Var det valget jeg egentlig bare slengte med for å ha tre valg når jeg søkte for lenge siden, men det skal bli spennende å jobbe med og lære om ting man ikke kan alt om. Så påsken i år blir da enda vondere føtter en før (kjøpe meg nye joggesko står høyt på lista), konstruktive oppgaver istedet for å sitte å glane på en skjerm og forbanne at nettet er ustabilt f.eks. Det kan bli veldig spennende med Event:Demo, siden det er den delen av TG jeg igrunn har brydd meg minst om. Har aldri orket å stå ved scena og se på demoer og slik. Jeg liker demoer, men jeg liker ikke å stå i en klynge med mennesker. Jeg har som regel brukt den tiden til mer fornuftige oppgaver, som å dusje, gå på do osv. siden det faktisk er masse ledige dusjer da. Kan ikke si annet enn at jeg gleder meg til å tilbringe 7 dager (3.4-9.4) i hallen. Vi skal vist møte opp dagen før og reise dagen etter alle deltagerene. Trekke TP kabler for 5000 deltagere kan bli "morro", men hvis du leser dette og skal på TG, <strong>RYDD etter deg</strong>, så blir det mindre for meg og de andre å rydde opp etter deg.

Men, spørsmålet jeg sitter med nå er hvordan jeg skal komme meg dit. Slenge laptopen i en sekk og stikke på bussen er greit nok, men jeg vil gjerne ha med meg noe å sove på osv. Får høre litt rundt om det er noen som faktisk vil kjøre meg til Hamar i påsken.

Og jeg som hadde trodd at dette ble andre TG frie året siden 1997, jeg var ikke der i 2001 var det vel, hadde litt andre interesser den påsken. Så man kan igrunn si at jeg feirer 10års dagen med å endelig gi litt tilbake istedet for å surve over at ting ikke fungerer som dem skal.

Jeg håper virkelig jeg kommer til å klare de oppgavene jeg blir satt til å gjøre og ikke driter meg helt ut (hmm, med min typiske flaks så kommer jeg garantert til å drite meg ut).

Hmm, fikk da gjennopplivet "The Gathering" taggen min i WordPress også :P

[[!tag  the-gathering
