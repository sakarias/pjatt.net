title="iBook?"
date="2005-05-30 10:20:57"
Som noen av dere kanskje har fått med seg så har jeg klart å delvis ødlegge min laptop. Planen min har da vært å kjøpe meg en <a href="http://solution.aopen.com.tw/products/nb/1551-AW1AG1.htm">AOpen 1551</a> barebone kabinett, og det som trengs til. Dvs at jeg må da kjøpe kabinettet, country kit (norsk tastatur), wlan kort, cpu, dvd/cdrw. Dette kommer da på kr <strong>10 089,00</strong> (10 829,00 hvis jeg vil ha dvd brenner også) inkl. mva, eksl. frakt fra <a href="http://www.netshop.no/">netshop</a>. Er rimelig dyrt.

Jeg tittet litt rundt på <a href="http://www.apple.com/no/">apple.no</a>, i forbindelse med jakt etter formaterings verktøy til <a href="http://www.apple.com/no/ipodmini/">iPod'n</a> min. Så siden jeg først var der, så tittet jeg på <a href="http://www.apple.com/no/ibook/">iBook'ene</a>, og en simpel modell, 12" (vil ikke ha større skjerm) med blåtand koster kr <strong>9.223,63</strong> inkl. moms. inkl. frakt.

Jeg får faktisk en helt ny iBook, for ca <strong>800</strong> kroner mindre inkludert innebygget blåtand, enn hvis jeg skulle bygge min egen laptop. Nå henger det også med at iBooken bare har 30 GB harddisk og 256 MB RAM og Aopen 1551 ikke har noe som helst annet enn hovedkort.

Tanken er da å ta den nye 100 GB disken jeg kjøpte for noen uker siden og bytte den med den 30 GB disken som følger med. Videre så har jeg tenkt til å ta en 256 MB brikke fra min gamle laptop og sette den inn i iBooken så sant dem passer overens til jeg får råd til å kjøpe en 1 GB brikke til maskinen. Etter det jeg har forstått så er <a href="http://www.apple.com/no/macosx/">OSX</a> veldig glad i å bruke minne, masse minne.

<ul>
Spesifikasjonene på iBook 12" er:
	<li>1,2 GHz PowerPC G4</li>
	<li>12,1-tommers TFT-skjerm</li>
	<li>ATI Mobility Radeon 9200 med 32 MB DDR SDRAM</li>
	<li>256 MB PC2100 (266 MHz)</li>
	<li>30 GB Ultra ATA-disk</li>
	<li>DVD/CD-RW</li>
	<li>Innebygd 56K v.92-modem</li>
	<li>Innebygd 10/100BASE-T Ethernet</li>
	<li>Innebygd AirPort Extreme</li>
	<li>Innebygd Bluetooth (ekstra utstyr)</li>
	<li>To USB-utganger</li>
	<li>Én FireWire-utgang</li>
</ul>
Har også veldig lyst på <a href="http://www.apple.com/no/isight/">iSight</a>, et webcam fra Apple. Men jeg vet ikke om det fungerer på annet enn <a href="http://www.apple.com/no/macosx/features/ichat/">iChat</a>.

[[!tag  geeking
