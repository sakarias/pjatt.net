title="...bla bla bla...whatever..."
date="2007-03-04 01:11:19"
Tittelen betyr ingen ting, jeg bare kom ikke på noen med mening.

I dag er det en måned + 3 dager siden jeg tok min siste røyk. Savner det ikke så mye. Mest etter jeg har spist eller når jeg ikke får sove. Det er utrolig deilig å våkne om morgenen og ikke bruke et kvarter på å hoste ut en lunge eller to. Vil ikke kalle meg "ikke røyker" helt enda, men daglig så nærmer jeg meg den statusen. Har mye vondt i hodet etter jeg kuttet ut røyken, tror det har noe med at jeg drikker mye mindre veske pr. dag nå enn det jeg gjorde mens jeg røkte. Har gått fra fire-fem liter til to glass (fire-fem desiliter) vann til middagen.

Fysisk så har jeg det igrunn helt utmerket (bortsett fra hodepinen), kunne godt ha kvittet meg med noen titalls kilo, det får bli fase to. Har ikke jobbet med den tanken enda. Skal nok klare det også siden jeg har "klart" å kutte ut røyken.

Mentalt så tror jeg at jeg ikke har det helt bra. Jeg har mareritt hver natt. Så jeg sover ikke så mye av gangen. Det sliter veldig på humøret mitt. Jeg husker ikke hva marerittene mine handler om når jeg våkner, bare hvem. Håper personen som marerittene mine handler om har det bra.

[[!tag  generelt
