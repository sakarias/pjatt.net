---
layout: post
title: Online igjen?
date: 2006-07-14 08:31:27
tags: 
- generelt
---
Fram til i dag så har vi vært uten nettforbindelse i en uke. For to dager siden ringte jeg Telenor og klaget igjen. Dem fikk ikke kontakt med modemet, noe som igrunn ikke er noe rart når modemet rapporterer "modemline is down". Så dem skulle sende ut en feilsøker som dem kalte det. Men siden det var utrolig mye torden og lyn her i området natt til onsdag så hadde feilsøker teamet mye å gjøre så det ville ta 2 dager før dem fikk tid til å se på det, så etter min hoderegning så skal det da bety i dag.

Men hva har skjedd? Vel følge uptimen på linja i modemet så kom linja opp litt over 5 i natt, tviler sterkt på at feilsøker teamet jobber så seint/tidlig. Så er vel som altid når jeg klager på noe, det fikser seg selv mens jeg venter på reperasjon. Men linja har vært nede igjen i ettertid. Så kanskje den er nede når dem skal feilsøke slik at dem faktisk finner feilen sånn at vi får en stabil linje igjen. Som vi har hatt i et år helt fram til for ca. 2 måneder siden da alt plutselig bestemte seg for å være mer nede enn oppe. Jeg har ringt Telenor før, men dem skulle da også sende ut en feilsøker, som jeg aldri så noe til, men linja kom da opp igjen, like ustabil som før.

Jeg tror jeg vet hva som er feil, for ca 5 årsiden så var det en lastebil her for å tømme noe sand eller grus og dusten kjørte da med tippen oppe, så telefonledningen fra huset til stolpen ble kuttet i to, denne ledningen er da reparert på egenhånd av forrige huseier, så når været forandrer seg så mister vi kontakt med verden. Og i det siste har det blåst utrolig mye. Jeg vil gjerne ha den ledningen byttet ut. Men det var vist utrolig vanskelig for Telenor å forstå når jeg prøvde på det. Jeg fikk igjennom bestillingen av linjebytte eller hva det nå heter, men montøren stakk bare i sentralen og målte at alt var ok, derfor gjorde han ikke noe mere med det.