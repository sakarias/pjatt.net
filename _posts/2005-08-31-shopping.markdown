---
layout: post
title: Shopping
date: 2005-08-31 17:55:11
tags: 
- tv-serier
- filmer
- geeking
---
I går så prøvde <a href="http://nenia.slaskdot.org">Nina</a> og jeg å sparke igang (ikke bokstavlig) <a href="http://www.epson.com/cgi-bin/Store/consumer/consDetail.jsp?BV_UseBVCookie=yes&oid=21643927">Epson Stylus C42+</a> (skriveren i linken er ikke helt lik, men spesifikasjonene er så å si det samme) skriveren vår. Men den ville bare ikke. Vi hadde for en stund siden kjøpt ny sort blekkpatron til den, men den ville ikke skrive ut sort. Så istedet for å kjøpe nye patroner (farge patronen måtte nok også ha blitt byttet ut snart) så bestemte vi oss for å ofre på oss en ny printer. Det betyr at jeg betaler og Nina bruker. En kjapp liten tur innom <a href="http://www.elkjop.no">Elkjøp</a> i dag etter jobb resulterte i en <a href="http://www.epson.com/cgi-bin/Store/consumer/consDetail.jsp?BV_UseBVCookie=yes&oid=21643927">Hewlett Packard Photosmart 7450</a> skriver. Første Nina kommenterte da vi satte den på pulten var "Denne passer mye bedre til PCen min". Hun referer da til design og ikke funksjonalitet. Printeren ser bra ut, utskriftene ser ok ut. Noen smarte løsninger som patron holder og kasett til fotopapir, sånne små. Printeren har også innebygged USB kortleser, så den kan printe direkte fra et minnekort, eller man kan kopiere inn bildene fra minnekortet og over til PCen. Vi vurderer å kjøpe en sort patron imorgen, den som følger med nå er en photo patron, som inneholder 2 farger i tillegg til sort. Siden vi skriver ut mest sort, så tror jeg det er en fordel med en som inneholder bare sort, slik at man slipper å kjøpe ny patron så ofte. På tur hjem fra Elkjøp stakk vi innom <a href="http://www.rimi.no">Rimi</a> for å handle inn til middag. Og rett ved kassen hadde det kommet opp en hylle med DVD'r (hylla har vært der en stund, men ingen DVDer å snakke om i den). Så vi ble stående å titte og det hele endte med 7 til filmer til i handlekurven, filmene kostet kr 59,- pr. stykk, så det var ikke så veldig dyrt vil jeg påstå. Nina valgte seg "Arlington Road", "The Sculls", "The Whole Nine Yards" og "The Talendted Mr. Ripley". Jeg valgte meg "187", "The Arrival", "A Murder of Crows". Pluss at vi fremdeles har igjen filmer i hylla vi ikke har fått sett enda, kommer til å bli en fin filmhøst tror jeg.