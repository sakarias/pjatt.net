---
layout: post
title: Prosjekt iPad oppsummering
date: 2011-04-24 16:11:1
tags: 
- geeking
- prosjekt ipad
---

Er en stund siden jeg avsluttet prosjektet med å kun bruke iPad-en i en uke. For mitt bruk, så var den meget ubrukelig. De to første dagene så var alt nytt og morsomt. Men etter hvert så ble ting bare tungvint. Bare det å bruke mirk og surfe samtidig, var deprimerende. Jeg er vant med å gjøre flere ting samtidig. iPad-en er laget for å gjøre en ting om gangen, selv om Apple mener de har multitasking. Det er multipause. Hvis man f.eks besøker en webside i Safari og bytter til et annet program mens man venter på at siden skal bli rendret, så blir Safari pauset mens man f.eks sjekker e-post.

Oppsummering: de to første dagene ble brukt til «fornuftige» oppgaver. De resterende fem dagene ble brukt til å se litt på TV-serier på iPad-en, og veldig mye spilling av <a href="http://itunes.apple.com/no/app/real-racing-2-hd/id414566922?mt=8">Real Racing HD 2</a>. Dette fungerer iPad-en  utmerket til. Vil ikke si at denne forandret livet mitt slik utrolig mange maser om. Men tror det har noe med hva jeg bruker datamaskiner til. Min mor hadde helt greit klart seg med en iPad, hadde den bare støttet flash-spill.

Jeg er nå på påskeferie hos familien, og før jeg reiste så fylte jeg opp iPad-en opp med TV-serier og filmer. iPad-en er utmerket til å bruke på bussen mens man ser på dette. Bare vær litt oppmerksom på hva man ser på :P