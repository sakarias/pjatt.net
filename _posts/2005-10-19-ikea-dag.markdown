---
layout: post
title: IKEA-dag
date: 2005-10-19 13:26:02
tags: 
- generelt
---
Som et resultat av ommøbleringen så har det blitt noen nakne vegger hos oss (som var hele grunnen til at vi ommøblerte), disse skal vi fylle opp med hyller. Så det betyr atter en tur til <a href="http://www.ikea.no/">IKEA</a>. Vi har ikke bestemt oss for hvilken IKEA butikk vil skal til, så vi bare hopper på den første gratisbussen. Dem har det vi skal ha uansett hvilken butikk vi går på. Oppdatering: Det ble ingen hopping på den første gratisbussen, for den ble så full at bussjåføren begynte å jage folk av bussen og nekte nye på. Da hadde ikke Nina kommet til Jernbanetorget enda. Etter nesten tre kvarter med venting så kom tilslutt det en buss, og vi fikk plass. Og Nina hadde selvfølgelig glemt igjen alle målene på hyllene vi skulle kjøpe hjemme. Men vi har jo klisterhjerne (not), men vi husket sånn ca mål, vi fant nå 2 hyller som passet perfekt og en haug med annet stasj som vi sikkert hadde klart oss helt fint uten. Blant annet så kjøpte jeg meg en ny hodepute til 165 kr. Den minner litt om en tempur pute, men garantert ikke så bra. Men alt er bedre enn de putene jeg har nå. Vi fikk da levert fra oss 1500 kr på IKEA. Når vi endelig kom oss tilbake til byen så fant vi fort ut at de hyllene vi hadde kjøpt var alt, alt for tunge til å bære. De veier ikke mer enn 18kg pr. pakke, men det er fryktelig dimensjoner på de pakkene som gjør at man får veldig dårlig tak på dem, så vi fikk praiet oss en drosje. Denne drosje sjåføren var jo helt på jorde og drosjeturen ble den dyreste jeg har tatt opp fra sentrum. Normalt ligger prisen på mellom hundre og hundre og femti kroner. Turen vår kom på to hundre og tyve kr.
