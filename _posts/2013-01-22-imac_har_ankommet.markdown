---
layout: post
title: iMac har ankommet
date: 2013-01-22 23:05:05
tags: 
- apple
- geeking
---

![About this Mac](/images/2013/01/imac_about.png)

# Den kom til slutt

14 desember (2012) så bestilte jeg meg en iMac 27". Apple har hatt produksjons problemer med det nye designet på 27". Så de har hatt problemer
med å få produsert nok til at vanlig leveringstid på 7 dager har blitt opprettholdt.

Apple har byttet fra UPS til TNT på forsendelser til privat personer virker det som, og TNT har problemer med å få levert ting i Oslo (Norge?), så
de bruker Bring. Bring bedriftpakke dør til dør produktet for å være helt nøyaktig. De dukker opp med pakken en gang mellom 08:00 og 16:00. Det er sånn
ca da alle pleier å være på jobb. Logikken her skjønner jeg ikke helt.

Jeg avspasserte noen timer i morges i håp om å få tatt i mot pakken, men siden jeg hadde vakt, så kunne jeg ikke være hjemme til lenger enn 12:00. 12:25
prøvde Bring å levere pakken til meg. Var ikke hjemme jeg da gitt, men de leverte pakken på postkontoret mitt i stedet, så jeg fikk plukket den opp der i dag
i stedet.

# Tester

Første som skjedde etter at folk fikk snurten i at jeg hadde fått mottatt iMacen, var spørsmål om ytelse. Jeg har ikke fått gjort så veldig mye mer enn
å få satt maskinen på pulten min og fått installert noe av programvaren jeg bruker. Og Minecraft selvsagt. Men noen tester har jeg fått gjort.

![Geekbench](/images/2013/01/imac_geekbench.png)

## Geekbench

Først ut er Geekbench, dette er et produkt jeg bruker på de fleste plattformer (Windows, Mac, Android, iOS og Linux) for å få et tall på hvor rask/bedre
maskinen er enn forrige.

iMac'n fikk et resultat på [14110](http://browser.primatelabs.com/geekbench2/1564585) poeng, maskinen jeg oppgraderer fra hadde et resultat på [10117](http://browser.primatelabs.com/geekbench2/629329) poeng. Det er opp 3993 poeng. Vil si Mac Pro'n fra 2008 fremdeles henger med i svingene, men den begynner dessverre å bli litt lang i skjermkortene, som er årsaken til oppgraderingen.
iMacen har foreløpig bare 8 GB med minne, så når jeg har fått oppgradert det så vil jeg kjøre en ny test og se om det øker summen litt mer.

## Fusion Drive

![Speed test fusion drive](/images/2013/01/imac_disk_speed.png)

Raskere CPU, raskere GPU, raskere RAM... Må jo ha raskere disk også. Apple skulle virkelig ha massive mengder penger for SSD disk til denne maskinen, alternativet ble en
"[Fusion Drive](http://en.wikipedia.org/wiki/Fusion_Drive)" som de kaller det. Det er en 128 GB SSD disk og 1 eller 3 TB spinnende rust. Jeg valgte "3 TB" versjonen.

Vil si disken yter relativt godt. Nå har jeg ikke fått kjørt denne testen mot en maskin med kun SSD i seg. Men det skal jeg få gjort en dag, slik at jeg har noe å sammenligne med.

## Konklusjon

Alt i alt så er jeg relativt godt fornøyd med min nye Mac. Den virker snappy og så langt ikke vist tegn til å være et mandagsprodukt. 

Det er noen små ting jeg skal få fikset, slik som mer minne (OSX er utrolig glad i minne) og få koblet til den siste
Dell skjermen min. Jeg hadde bare en mini displayport til displayport kabel, så jeg må få kjøpt meg en til.