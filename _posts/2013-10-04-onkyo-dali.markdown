---
layout: post
title: Onkyo + Dali = <3
date: 2013-10-04 01:09:09
comments: true
tags: 
- surround
- geeking
- hjemmekino
---

## Forsterker

I følge bloggen min, så ble [harman/kardon][1] AVR 245 bestilt den fjerde januar i 2008. Forsterkeren har oppført seg helt greit, bortsett fra et par små ting. Alt for få HDMI innganger, og den støtter ikke lyd via HDMI. Så på tide med en oppgradering.

### Onkyo TX-NR616

![Onkyo TX-NR616](/images/2013/10/onkyo-tx-nr616-2.jpg)

Til oppgradering av forsterker så falt valget på en [Onkyo TX-NR616][3], prisen var ok, og den har kommet rimelig greit ut i [tester][4]. Eneste forsterkeren mangler er støtte for AirPlay, men til gjengjeld så har den "støtte" for Spotify. Og jeg mener "støtte". Hele Spotify opplevelsen i forsterkeren ser ut som og oppfører seg som en god gammeldags hack.

Forsterkeren virker klarere enn min gamle. I de få filmene jeg har testet så langt, så høres detaljer jeg ikke har hørt tidligere.

Alt i alt så er jeg meget fornøyd med kjøpet av denne forsterkeren, og lydopplevelsen vil bli enda bedre når jeg oppgraderer høyttalere.

## Høyttalere

Andre Januar 2008 så handlet jeg [Argon][5] 6220, Argon 6210S og Argon 6250C fra [Hi-Fi klubben][2] på Hamar. Disse har oppført seg helt greit. Hverken fugl eller fisk. Men jeg har lenge syntes at senterhøyttaleren har vært litt grumsete og må virkelig pushe på med lyd for å høre dialogen.

### Dali Lektor

![Dali Lektor](/images/2013/10/SYSDALI15_1.jpg)

Denne gangen ofret jeg litt mer penger enn jeg normalt ville ha brukt, og jeg ble virkelig ikke skuffet. Lyden er ekstrem mye bedre enn Argon settet jeg hadde før. Jeg gikk for Dali Lektor 6 til sidehøyttalere, Dali Lektor LCR til senter og Dali Lektor 2 som bakhøyttalere.

Detaljene i lydbildet har blitt en god del bedre, og det høres renere ut. Ikke så grumsete som det gjorde før.

Nå har jeg ikke byttet ut Argon 8" SUB-en enda, rett og slett pga latskap. Har ikke følt behov for den enda, og klarer ikke helt å bestemme meg for om jeg vil ha en eller to.



[1]: http://www.harmankardon.com/
[2]: https://www.hifiklubben.no/
[3]: http://us.onkyo.com/Products/model.php?m=TX-NR616&class=Receiver&source=prodClass
[4]: http://www.lydogbilde.no/test/onkyo-tx-nr626
[5]: http://www.argonaudio.com/
