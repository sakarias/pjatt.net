---
layout: post
title: Ny filserver
date: 2009-11-02 17:27:08
tags: 
- filserver
- geeking
---
Dagens filserver er straks tom for diskplass, og det er på tide å hive inn flere disker. Men, dagens filserver begynner å trekke på årene. Hovedkortet har f.eks ikke nok spor til flere disker, og heller ikke nok utvidelsespor til ekspansonskort.

Så oppgraderingen av filserveren er i bunn og grunn en helt ny maskin. Når jeg er ferdig med byggingen så skal det bli en maskin med 3 raid5-sett, med 4 disker i hvert sett. Raw lagringsplass blir 12 TB, 9 TB etter jeg har fått satt opp raid.

Dagens filserver skal tømmes for data og bli reinstallert som en virtualiserings boks. Som skal kjøre forskjellige VMer med forskjellige tjenester. Som f.eks egen VPN-server osv.

Bestillingen som ble lagt inn hos Amentio i dag er som følger :

 * [Asus P5Q Premium](http://www.asus.com/product.aspx?P_ID=QPhR6dGjcvkYnazE&templete=2), P45, Socket-775, DDR2, ATX, 4xGbLAN, Firewire, 4xPCI-Ex(2.0)16  
 * [Intel Core 2 Quad Q8300 2.5G 4M S775](http://ark.intel.com/Product.aspx?id=39107)  
 * Kingston ValueR. DDR2 PC6400 4096MB CL5, Kit w/two matched ValueRAM 2048MB DDR2  
 * [Chieftec 2 x 5.25" bays for 3 S-ATA HDD](http://www.chieftec.com/snt-2131sata.html), Hot-Swap, full aluminium (4 stk)  
 * [Western Digital 1TB SATA](http://www.wdc.com/en/products/products.asp?driveid=559), dekstop storage 7200 RPM 32MB cache (4 stk)  
 * [Corsair Powersupply](http://www.corsair.com/products/tx/default.aspx) 750W Black, ATX/EPS, 140mm Fan, 8xSATA, SLI

Som du sikkert legger merke til så er det bare fire disker i denne bestillingen, ei heller et kabinett. Kabinettet skal bestilles fra en annen butikk og disker vil bli kjøpt inn over de neste månende for å faktisk få råd til disker og ekspansjons kort. Jeg har bestillt desktop harddisker rett og slett pga de bruker mindre strøm og er mer stillegående enn "raid edition" diskene. Jeg trenger ikke de dyrere diskene til mitt bruk.

Venter i spenning på at Netshop skal få inn I&S rackkabinett EYE4808BK på lager, systemet sier at det har en ETA om 4 dager (6.11.09), men vi får se om det faktisk stemmer.


Det som mangler:

 * I&S rackkabinett EYE4808BK, 4U
 * Adaptec RAID 1430SA (2 stk)
 * Western Digital 1TB SATA (8 stk)