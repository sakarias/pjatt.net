---
layout: post
title: slaskdot.org++
date: 2007-02-20 07:25:03
tags: 
- geeking
- the-gathering
---
Jeg har nå jobbet litt med å få laget <a href="http://slaskdot.org">slaskdot.org</a>. Jeg begynner å nærme meg et resultat jeg er fornøyd med. Er som vanlig ikke helt ferdig med innholdet.

Tanken med siden er å flytte ut diverse ting fra bloggen min og over dit. Siden er bereget på enkel lesing og er derfor igrunn meget kjedelig med hele 2 bilder som blir gjentatt diverse steder, resten er css. Siden ga meg litt problemer. Jeg fikk merke mysql 4 vs. mysql 5 problemer. Siden er skrevet på min egen maskin hvor jeg har php 5 og <a href="http://www.mysql.com/">mysql</a> 5, på serveren hvor siden skal bo, så er det <a href="http://no2.php.net">php</a> 4 og mysql 4. Så noe er ikke helt enig med seg selv. Normalt så er det bare å dumpe databasen og kopiere den og php filene over. Men denne gangen så fungerte ikke det. mysql 5 har vist nye argumenter på tabellene sine som mysql 4 ikke støtter, så jeg måtte manuelt massere .sql filen min. Noe som igrunn er utrolig kjedelig.

Grunnen til at jeg har plukket opp igjen "interessen" for å skrive php igjen er pga jeg har blitt spurt av et firma om jeg kan skrive noe greier for dem, og siden det er 2 år siden jeg skrev noe fornuftig i php så har jeg glemt utrolig mye. Så jeg har brukt slaskdot.org som et oppfrisknings kurs. Pluss at jeg fikk lekt meg litt med <a href="http://httpd.apache.org/docs/1.3/mod/mod_rewrite.html">mod_rewrite</a>, merket at jeg må lese mer på <a href="http://www.linuxguiden.no/index.php/Regulære_uttrykk">regulære utrykk</a> en dag. Mine kunnskaper er veldig mangelfulle på den siden.

Ellers så skal jeg til Oslo rimelig snart gitt. Skal på et møte med <a href="http://gathering.org/tg07/crew/descriptions#tg07.crewDescrEvent">event:demo</a> crewet. Er ikke helt sikker på datoen enda. Men antar at det blir løpet av februar eller starten av mars.

Jeg har fått ansvaret for "Combined Demo", "64k" og "Fast Intro", hvis jeg ikke husker helt totalt feil (telefonsamtaler når man ikke er helt våken er ikke det lureste). Det betyr at jeg har ansvaret for å teste at demoene fungerer på maskinvaren dem skal vises på, sørge for at deltagerene leverer når dem skal levere osv. Så det kan høres ut som det blir en god del dautid på meg i starten av <a href="http://gathering.org/">The Gathering</a>, men mye stress natt til lørdag og søndag. Skal bli morro å oppleve TG fra andre siden også.

<blockquote>Ultimately, a demo(nstration) in a demoscene sense, is a piece of free software that shows realtime rendered graphics, while playing music. Often, the music is tightly connected/synced to the visuals. Modern pc demos run linear from start to finish and are non-interactive. There is no whatsoever rule what a demo must/can show. The creator is free to decide whether he wants to show stylish and/or impressive effects, an epic story, funny/bizarre/satirical audiovisual artwork or a distorted mindfuck.</blockquote>

Jeg er fremdeles røykfri, men tenker ofte på røyk desverre. Nærmer meg med store skritt 3 uker uten et drag. Er snart så jeg kan begynne med fase to, men det skal jeg fortelle om senere.

Fikk mail fra <a href="http://en.wikipedia.org/wiki/.NET_Messenger_Service">MSN</a> tingen i går om at noen har prøvd å resette passordet på ene MSN kontoen min. Så hvis noen har snakket med "meg" i går, så har ikke det vært meg. Jeg har ikke vært online på 2 uker.

Jeg er utrolig glad for at jeg ikke har noe behov for å bruke Windows lenger. Søster ville at jeg skal skulle reinstallere maskinen hennes i går. "Greit" sa jeg, kommer ikke til å ta så utrolig lang tid. Jeg startet tolv og var ferdig litt før fem, jeg hadde vist ikke norsk <a href="http://en.wikipedia.org/wiki/Windows_XP">Windows XP</a> med <a href="http://en.wikipedia.org/wiki/Service_pack">SP</a>2 på plate, så jeg måtte starte helt fra Windows XP og jobbe meg opp til SP2. Det tok fem timer, med en million restarter. Fem timer på å installere et <a href="http://en.wikipedia.org/wiki/Operating_system">OS</a> og <a href="http://en.wikipedia.org/wiki/Itunes">iTunes</a>. Det er igrunn helt sykt. Jeg bruker ikke engang fem timer når jeg installerer <a href="http://en.wikipedia.org/wiki/Linux">Linux</a> på mine maskiner da jeg installerer bare basen og bygger den opp med bare det jeg trenger.

Dette innlegget inneholder flere skrivefeil enn "normalt", siden jeg har byttet til <a href="http://en.wikipedia.org/wiki/Opera_(internet_suite)">Opera</a> som min <a href="http://no.wikipedia.org/wiki/Nettleser">nettleser</a> på laptopen, da den er utrolig mye raskere enn <a href="http://en.wikipedia.org/wiki/Firefox">Firefox</a>. Bruker Firefox på de andre maskinene mine, men den er utrolig treg å bruke i <a href="http://en.wikipedia.org/wiki/OS_X">OS X</a>.

Hmm, jeg er vist veldig pratsom nå på morgenkvisten.