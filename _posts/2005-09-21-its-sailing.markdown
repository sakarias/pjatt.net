---
layout: post
title: Its sailing
date: 2005-09-21 11:40:31
tags: 
- geeking
- generelt
---
Tittet innom tracking siden til Apple nå, og ser at min lille iBook har blitt sendt med Kuehne & Nagel fra Shanghai, SH, CN. Så vidt jeg vet så er Shanghai i Kina (ikke heng meg om jeg tar feil, geografi har aldri vært min sterke side). Etter det jeg har forstått så skal pakken til Nederland og bli sendt derfra med TNT. Så det vil ta noen dager før den kommer. Jeg venter og venter. Hadde også en veldig spennende dag i går, kom hjem fra jobb rundt 1645. 1700 husker jeg ikke mer før klokken ble 2200, da våknet jeg. Hadde vist sovnet på sofaen. Da krabbet jeg til sengs for å prøve å sove videre og våknet igjen rundt 3 i natt, lå en time å leste på <a href="http://en.wikipedia.com">Wikipedia</a> før jeg sovnet rundt 4 og våknet litt over 7 i dag morges. Like trøtt som da jeg sovnet på sofaen i går. I dag tidlig så var jeg 110% sikker på at det var torsdag, og at fruen kommer hjem imorgen. Ble en stor skuffelse da jeg kom på jobb og fant ut at det bare er onsdag i dag :(