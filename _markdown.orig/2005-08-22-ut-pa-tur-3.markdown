[[!meta  title="Ut på tur"]]
[[!meta  date="2005-08-22 19:55:47"]]
I helgen var jeg og fruen på et lite besøk hos min mor i Kvisler. Vi skulle levere noen små gaver som min kjære hadde kjøpt til mine søsken i London og slappe av.

Lørdagen så skulle jeg være med Vidar og Pippus å sjekke om båten dems faktisk lader batteriet, siden jeg er den eneste dem kjenner som kan å bruke et multimeter og faktisk eier et (eller som vi kalte det på gk, multimiksmaster). Da vi kom til båten så ville ikke motoren starte, slik at dynamoen gikk rundt, så da ble det å feilsøke motoren fra 1958 (noen som vil ha en slik en billig?). Vi fant iallfall at det var tennpluggen som ikke ga god nok knist. Så det ble prøvd å rette litt på med å pusse på den. Så var det å prøve å fyre motoren igjen, og plutselig så tar hele driten fyr. Vi har nå en båt i flammer. Og mot normalt så hadde vi faktisk bøtte, så vi fikk slukket det rimelig fort. Så det ble ikke så mye mer testing av motor den dagen.

Før vi gikk så skulle vi bare se om lensepumpene faktisk fungerte, og så at sikringen til den ene hadde gått. Men hver gang vi byttet denne så gikk den like fort som fikk satt den inn. Etter litt feilsøking så demonterte vi lensepumpen og fant ut at ledningene hadde smeltet sammen og at motoren i seg selv hadde blitt brent opp. Enten så ble den slik av brannen, noe jeg tviler på siden den var under vann, eller så var den grunnen til at brannen startet. Vi fikk da koblet den fra og ba om at den siste lensepumpen faktisk får gjort jobben fram til vi får byttet den som er ødlagt.

Jeg tror jeg kommer til å kable om hele den båten til vinteren hvis jeg ikke har jobb videre. For hele greia oser av hobby-mekk. Hvilke idioter bruker sukkerbiter på ledningene som ligger noen cm unna vannlinja?

På søndag så reiste vi en liten tur for å se på noen valper som hadde blitt annonsert til salgs på en oppslagstavle på Kiwi på Flisa. Der var det 5 søte små 8 uker gamle sæfer valper. Mor og Vidar forelsket seg i den langhårete valpen. Og mens vi ser på stamtavlen så finner vi ut at oldeforeldrene til mamma vov er i slekt med den hunden Vidar hadde før. Så da var det gjort, den hunden skulle de ha. 7000 kr skulle dem ha for hunden.

Siden dette var på en gård, så kom det mange rare lyder fra fjøset, og så nysgjerrig som Nina er så måtte hun inn i stanken for å titte. Der fikk hun faktisk se en diger purke, noen smågriser, høner og kyllinger.

[[!tag  generelt]]