[[!meta  title="Følg veiens forløp ... lenge"]]
[[!meta  date="2007-07-19 08:19:39"]]
<div align="center"><a href='http://pjatt.net/images/2007/07/dsc00438.jpg' title='SGI O2 og SPARCStation 4 og SPARCStation 10'><img src='http://pjatt.net/images/2007/07/dsc00438.jpg' alt='SGI O2 og SPARCStation 4 og SPARCStation 10'  /></a></div>15:00 skulle vi ha reist i går. Rundt 15:00 møtte jeg opp uten for HiG og ventet på at Jon skulle få samlet sammen tingene sine, noe som tok sin tid siden han ikke fant igjen jobb nøklene sine med engang. Så var det å peke snuten hjem for å hente mobilen min som jeg hadde glemt igjen der. På tur hjem så fant Jon ut at han hadde glemt igjen mobilen sin på jobb. Gode signaler på at dette kom til å bli en suksessfull tur :D

Etter litt rot og mat spising var vi endelig på tur til Nøtterøy, bare rundt 45 minutter forsinket. Stedet vi skulle til var plottet inn på gps-navigatoren så det var igrunn bare å følge damens litt hese stemme og adlyde. En god time forsinket var vi framme og fant ut at å sette gps-en til å finne rute uten bom var igrunn små teit, ikke bare det at vi hadde kjørt en 45 minutters omvei, men det hadde kommet bom på den omveien som gps-en ikke viste om.

Men siden vi først var i Tønsberg, så fant vi ut at vi måtte nesten hilse på Thomas, noe som gjorde at vi ble litt mer forsinket.

Neste stopp var Oslo og henting og SPARCStation maskinene hos Tolleif. Det gikk som forventet... Par minutter på å hente selve maskinene. 30-45 minutter i snakk om nerdete ting :P

Vi vurderte også å stikke innom Halvor for å si hei, og se på hans nye bosted. men han var ute å drakk og orket ikke å rote rundt i Oslo for å finne utestedet han var på.

Rundt halv ett var vi tilbake på Gjøvik igjen. Da var det å bære inn maskinene og åpne SGI O2 maskinene. Dem så ut til å være komplette maskiner, 2 stykker på 200MHz og en på 180MHz og ca 128 MB ram og 2 GB disk på alle tre. Skal undersøke dem bedre i dag etter jobb. Tror jeg sovnet rundt 3.

Dagen i dag startet med at jeg hørte Jon gå på badet, jeg tittet på klokken og så at den var ti over syv og tenkte at dette var jo tidlig til å være Jon. Men jeg kunne ikke skjønne hvorfor mobilen ikke gikk tilbake til standby modus, og etter trykking så viser det seg at tlf min hadde hengt seg ti over syv og klokken egentlig var ti på åtte. Så jeg fikk det plutselig veldig travelt.

[[!tag  geeking]]