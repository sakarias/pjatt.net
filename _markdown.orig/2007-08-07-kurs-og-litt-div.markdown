[[!meta  title="Kurs og litt div"]]
[[!meta  date="2007-08-07 13:04:12"]]
Det ser ut til at jeg må en tur til Oslo 17. august for å delta på et "RIPE NCC Training Course", og det starter 0900. Som betyr at jeg må opp før fanden selv for å ta toget til Oslo, tror det gikk rundt halv syv. Da må jeg gå hjemme fra rundt seks. Som betyr at jeg må begynne å våkne rundt fem :(

Selve kurset er ferdig rundt fem og toget hjem går rundt syv (med nsb sine tider kan man aldri vite :P), så det blir rundt en to timers "hva faen skal jeg finne på nå som ikke gjør at jeg bruker alt for mye penger på platekompaniet". Forslag på dette problemet mottas med takk.

Ellers så trives jeg i Gjøvik, selv om været har vært ræva nå i sommer. Svømmeturene hjem fra jobb har vært lange og våte. I går så kom min "samboer" fra Bergen og fikk stuet inn tingene sine på soverommet sitt. Han er iallfall pratsom, som de fleste Bergensere er. Litt digg å høre den dialekten igjen også.

På jobben så går det igrunn bra, siden det er sommerferie på jobb så driver jeg med arbeidsoppgaver jeg ikke liker, men det må gjøres. Og jeg merker at fellesferien nærmer seg slutten for de fleste, telefonen ringer i tide og utide her, som regel da jeg er for å fylle opp kruset mitt eller når jeg er for å tømme blæra.

Jeg lærer mye nytt, og får repetisjon på ting jeg forlengst har glemt. I går så lå jeg å leste en bok om et system vi skal sette opp, jeg våknet tre timer senere av at mobilen min drev å vibrerte på pulten.
<div><a title="Meg på jobb" href="http://pjatt.net/images/2007/08/dsc00457.jpg"><img src="http://pjatt.net/images/2007/08/dsc00457.jpg" alt="Meg på jobb" width="738" height="983"  /></a>
Meg på jobb</div>
Akkurat nå så vil jeg hjem og lage middag, er sulten og lei brødmat. Har merket at mine kokkekunster har rustet det siste året. Prøvde å lage spagetti og kjøttsaus i forrige uke, det ble så vidt spiselig. Uvant å lage mat til bare en person også, så det ble litt mye av det, så jeg hadde middag i to dager.

I dag så har jeg tenkt til å lage det jeg lagde på fredag igjen, laksfile med stekte potetskiver, agurk og paprika. Saus er jeg ikke spes glad i, så det utgår, har ikke eddik så det blir ikke skikkelig agurk salat heller.
<div><a title="Laksefile" href="http://pjatt.net/images/2007/08/dsc00466.jpg"><img src="http://pjatt.net/images/2007/08/dsc00466.jpg" alt="Laksefile" width="737" height="553"  /></a>
Fiskemiddagen min i forrige uke.</div>

[[!tag  generelt]]