[[!meta  title="Oslo again"]]
[[!meta  date="2009-01-11 22:41:48"]]
Atter en tur til Oslo i morgen, bare en uke etter jeg var der sist gang... Denne gangen så blir det forhåpentlig ikke 30 timer på jobb. Skal bare bytte minne og sette tilbake en disk i en server hvor jeg stjal en sist gang. Pluss litt dokumentasjon. Tipper jeg er ferdig løpet av 3-4 timer.

Etter planen så blir det litt kjapp jobbing på serversenteret og så ned på Oslo kontoret vårt og laxe til dagen er over og bestille service på et SAN og helsesjekk på en server som driver å rebooter seg selv om natten uten at vi finner ut hvorfor. Liker supporten hos IBM, spesielt nå som jeg har funnet ut hvordan jeg registrerer saker elektronisk, og slipper å snakke med nissene på førstelinja. Eneste negative er at jeg bare 240 tegn på å forklare problemet. Logg dumpene jeg ville ha med da jeg registrerte ting på torsdag fikk ikke plass, så jeg måtte forkorte... Men IBM teknikeren som ringte opp, hadde forstått hva jeg hadde ment, og lurte igrunn bare på hvilken type ram jeg skulle ha... Vanlig eller <a href="http://en.wikipedia.org/wiki/Chipkill">chipkill</a>. Ram'n var meg i hende rundt lunsj på fredag. Selvfølgelig chipkill ram, vi leker ikke overprisete ram brikker :P

Eller så har man hatt medarbeidersamtale på jobb, og siden jeg har ytret mitt ønske om å jobbe mer med maskinvare og fått ansvaret for alt som har med infrastruktur, så skal jeg visstnok ta 2-3 sertifiseringer før sommeren. IBM Storage DS3000, DS400 og DS5000 series. Som da er DS3200, DS3300, DS3400, DS4600, DS4700, DS4800, DS5100 og DS5300 (kan hende det er flere jeg har glemt i farten også). Disse åtte SAN kontrollerne skal jeg da kunne på rams. Jeg kan en del om DS3300 og DS3400. Som er den samme boksen, bare at førstnevnte er iSCSI og sistnevnte er FiberChannel. Jeg kan også en del om DS5100/5300, som er den samme boksen, bare litt begrensninger på DS5100. Så da er det bare å lære meg hele DS4000-serien og hvordan pokker hele dette virker på Windows, som da prøvene baserer seg på. Vi bruker kun Linux på jobb, så Windows erfaringen er dessverre liten, som jeg er glad for.

Jeg har glemt mer om Windows enn det en vanlig nerd kan og jeg kan med hånden på hjertet si at jeg ikke kan noe om Vista :P

Har prøvd meg på den sertifiseringen før og strøk elegant. Jeg er sertifisert IBM System X - BladeCenter spesialist, men sjefen ønsker at jeg utvider den til IBM System X spesialist. Forskjellen er at den siste er både BladeCenter og vanlige servere og generell infrastruktur. Og den siste er IBM System X - BladeCenter igjen, siden man vist nok skal oppgradere disse sertifiseringene hver annet år

Også har jeg et personlig ønske å skjønne meg på nettverk og Cisco, så jeg kommer til å lese på og muligens ta CCNA (<a href="http://en.wikipedia.org/wiki/Cisco_Certified_Network_Associate#CCNA_.28Cisco_Certified_Network_Associate.29">Cisco Certified Network Associate</a>) etter hvert. Så jeg har mye å henge fingrene mine i på fritiden utover vårparten.

[[!tag  generelt]]
[[!tag  work]]