[[!meta  title="Its alive"]]
[[!meta  date="2007-03-30 21:57:32"]]
På en måte...

Jeg kjedet meg i dag mens jeg lot min broder få spille C&C 3 på maskinen min, så jeg plukket opp min engang i tiden så kjære iBook og begynte å rote litt rundt på den. Jeg fikk tilslutt startet den lenge nok til å få lest noen logger og kanskje se hva som gjør at maskina får kernel panic hele tiden. Og jammen ser det ikke ut til at jeg har funnet hva som gjør det.

Det ser ut til at jeg har problemer med mitt trådløsenettkort. Airport2 kortet. Jeg har nå slått av kortet og så langt har det sett bra ut. Eneste problemet er at kortet ikke blir slått av før jeg logger meg helt inn, så ved restarter så kan det ta litt tid før jeg får logget meg på.

For å være helt sikker i min sak så tok jeg en talatut til Fisken i dag og fikk han til å ta med seg en mac hvor vi skal låne det trådløse kortet der og teste i min maskin. Så det blir litt hardware skruing i fritiden min på TG.

Men jeg tror at jeg kommer til å kjøpe meg en ny bærbar rimelig kjapt. Har tittet litt rundt på nettet i dag og igrunn funnet ut at jeg ender opp med en Dell D420 til mellom 13 og 15K.

Grunnen til at jeg velger Dell er at er der jeg føler at jeg får mest for pengene. Jeg har tittet på Lenovo og igrunn funnet ut at der betaler man dyre dommer for gammel teknologi. Har også tittet på HP, men jeg kjenner ikke så mye til HP produkter annet enn printere som kan være skit vonde å få til å virke :P Compaq har jeg erfaring med, og den erfaringen tilsier at jeg ikke tørr å bruke penger på et Compaq produkt. Og nå som HP og Compaq er et og samme firma, så tørr jeg rett og slett ikke. Har tittet på andre firmaer også, slike som Asus og LG, men jeg kjenner ikke så mye til dem. Derfor holder jeg meg unna dem.

Hva med Apple hører jeg deg si, siden i følge noen (si-m1) så er jeg en mac-hore. Vel etter den behandlingen jeg fikk av Apple når jeg ringte dem for å høre om det var noe å gjøre med iBooken min så bestemte jeg meg for at jeg igrunn aldri mer skal ha et Apple produkt igjen. Så dem utgår (tror jeg).

[[!tag  geeking]]