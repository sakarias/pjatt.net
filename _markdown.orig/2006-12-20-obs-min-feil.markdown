[[!meta  title="Obs, min feil..."]]
[[!meta  date="2006-12-20 18:31:33"]]
I dag har vi vært uten Internett igjen her i gokk. Og jeg har forbannet ustabiliteten til Telenor igjen.

I sted så var jeg inne for å bytte skjerm på familiens PC, fra en uskarp HP 15" til min gamle Hansol 19" for å se om skjermbildet dems ble litt bedre, og kom samtidig til å se på telefonledningen som går til ADSL routeren. Og den var i 2 deler med masse små bitemerker på seg. Så det ser ut til at kattene våre har hatt seg en bedre middag ved å spise opp telefonkabelen vår. Så jeg har nå sittet og spleiset tynne kobbertråder og teipet som faen for at det skal holde en stund til.

Så i morgen blir det en liten tur på Europris for å kjøpe ny telefonledning og borr for å legge kabelen langs taket istedet for langs gulvet.

[[!tag  generelt]]