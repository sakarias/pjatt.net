[[!meta  title="Dell support"]]
[[!meta  date="2007-06-10 00:00:07"]]
I 1999 jobbet jeg for et firma som kun hadde <a href="http://www.dell.no/">Dell</a> maskiner og når noe var galt med disse maskinene så ringte man hyggelige folk hos Dell som med glede hjalp til med å fikse problemene man hadde. Dette kan ha vært pga bedriftavtale med Dell.

Spol framover til torsdag 07.06.07, jeg sitter i min kontorstol godt tilbakelent og leser. Etter en stund titter jeg opp for å se om det har skjedd noe på maskinen min og oppdager at på ene skjermen så har jeg fått en 2 px bred vertikal strek som går fra kant til kant.

Jeg roter litt i skuffen min, finner fakturaen min, henter den trådløse telefonen (noe som tok lenger tid enn å finne fakturaen min pga familien min legger igjen den telefonen over alt) og knatter telefonnummeret til kundeservice hos Dell. Noe som viser seg å være feil nummer som ei hyggelig dame på telefonen sier og setter meg over til teknisksupport som var det nummeret jeg skulle ha ringt i første omgang. Etter en god del heismusikk så får jeg da en svenske på tråden som hyggelig spør hva han kan hjelpe meg med, jeg legger fram min sak, vi gjør sammen noen små feilsøkings grep og Dell mannen kommer fram til at det ikke er noe å gjøre med min skjerm og sier at han skal sende en ny med budbil imorgen (fredag 08.06.07).

20 timer senere så monterte jeg opp min nye skjerm, og var glad og fornøyd med at jeg valgte Dell da jeg handlet skjermer i Oktober.

[[!tag  geeking]]