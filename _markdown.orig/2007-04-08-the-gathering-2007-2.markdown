[[!meta  title="The Gathering 2007"]]
[[!meta  date="2007-04-08 13:45:55"]]
Hallen er tom, ting skal ryddes og jeg sitter godt gjemt på crew rommet og slapper av.

Hva kan jeg si om uken som har gått tro; Jeg har hatt det artig, jeg har vært forbannet, jeg har vært trist, jeg har vært oppgitt... Mest av alt så har jeg ristet på hue.

Første dagen var grei nok, møtte opp rundt ti... Labbet til logistikk som vi hadde fått beskjed om på mail, og logistikk viste ikke at vi skulle møtes der... Jeg burde allerede da ha skjønt at dette kom til å bli "artig". Grunnen til at vi møtte opp hos logistikk var for å få utlevert id-kort og genser, ikke noe var på plass enda. Resten av tiden ble brukt til å bli bedre kjent med mine kolleger  og surfe nettet og prate litt om hva vi skulle gjøre framover. I bunn og grunn så bare slappet vi av. Med unntak av pakking av 5000 plastposer som deltagerne får da de kommer, det tok oss 1.5 timer å pakke alle de posene, jeg personlig er litt lei plastposer nå. Var en tur ute for å møte folk som var på parkeringen og festet. Jeg var tydeligvis litt for tidlig ute, for det var ikke så mange som hadde møtt opp enda og festen var ikke skikkelig i gang... Men for første gang på flere år så var det faktisk godt med litt øl.

Dag to... Hadde planer om å stå å ta litt bilder av ting og tang, men gjett hvem som sov over hele inn slippet og langt ut på dag? Ja, riktig... Meg! Hadde ingen spesielle oppgaver i denne dagen, bortsett fra å få satt opp demo maskinene som glimret med sitt fravær. Men de kom tilslutt, men med store mangler. Slik som at psu ikke var atx 2.0, så jeg fikk ikke levert strøm til de nye kraftige skjermkortene vi skulle bruke. Men vi fikk til slutt lånt ett av Asus... Tusen hjertelig takk Asus. Men siden vi bare fikk tak i en psu, så fikk vi ikke satt opp 2 maskiner som planen var. Også nektet min kollega og reinstallere maskinen pga han var opptatt med, ja... hva var han opptatt med tro? Gjøre ingen ting i grunn... Han har en vane for å forsvinne når det er ting som skal gjøres.

Dag tre... I dag skulle GameDev holdes. Ting gikk overraskende bra, til tross for at at min kollega igjen forsvant en time før visning av gamedev og vi brukte litt tid på å finne han igjen. Men gamedev gikk uten problemer :)

Dag fire... Fast intro dagen. Vi fikk et innlegg som kun fungerte på min private maskin i Vista, mange innlegg som gikk bra på xp installasjonen (som fremdeles var den som fulgte med maskinen og med masse skit i seg) på demo maskinen og et som var laget for Linux. Dvs at vi måtte bruke 2 maskiner og bytte mellom dem under fremvisningen... Alt var lagt opp for at det skulle gå galt, og det gjorde det... Men etter det jeg har hørt så var det første gangen noen har prøvd å kjøre demoer på tre forskjellige operativsystemer under en visning. Det var selvsagt Linux delen som ikke fungerte, alt fungerte fint inne på demo rommet når jeg testet ting, jeg testet selvsagt med to DVI skjermer, mens projektoren er vanlig analog, så min Xorg config prøvde å sende digitalt signal til den. Det gikk dårlig. Så jeg har aldri skrevet så fort i mitt liv og hele salen fikk sett min xorg.conf :P Løsningen ble så enkel som å røske ut alle skjermkabler og kun koble på projektoren. Og det virket :)

Dag fem... Den store dagen med 64k og combined demo. Første jeg klarte å gjøre, var å forsove meg med 1.5 timer :S 11:30 skulle jeg stoppe for mottak av flere bidrag, 13:00 våknet jeg og fikk gjort det :P Jeg brukte en hel dag på å finne han ene som hadde levert ett bidrag, bidraget hans virket rett og slett ikke. 2 stk leverte 2 minutter før fremføringen skulle skje, og igjen så var min kollega borte, jeg fant han på kjøkkenet spisende mat, han sa han bare skulle på do en tur. Innen jeg hadde fått inn en ny versjon av den ene demoen og lagt til ett innlegg som var forsinket til 64k så var jeg så stresset og hele kroppen ristet at jeg klarte ikke å gjøre noe mer, så jeg stakk tilbake til demorommet for å slappe av og åpne ting for stemming og legge til det bidraget som kom i siste liten. Fikk faktisk skryt av godt gjennomført opplegg av min Chief. Jeg kjøpte meg også en ny disk til maskinen min, for å ha et sted å gjøre av ting jeg lastet ned, aner ikke om noe av det faktisk kom ned, men jeg håper at litt har kommet ned. I selve maskinen nå så har jeg 3 x 250 GB (750GB) og 3 eksterne disker på 250 GB, 120 GB og 160 GB.

Dag seks... Er nå i dag jeg skriver dette her. Jeg våknet opp i dag med en gutt sovende ved siden av meg som jeg ikke kjenner... Så det var veldig skremmende, skjønner heller ikke hva han gjorde her inne på demorommet, men han gikk da så snart han våknet. Dagen har gått med på å ta en god og lang varm dusj som jeg ikke rakk å ta i går siden jeg klarte å forsove meg. Har pakket ned det meste av tingene mine, mangler laptopen noen andre små ting. Tror jeg har sånn delvis kontroll. Jeg har vel mindre kontroll på tingene mine enn det jeg har hatt på mine arbeidsoppgaver.


Gleder meg virkelig til middagen i kveld og festen etter på. Men det jeg virkelig gleder meg til er å sove i en seng. Jeg kjenner det virkelig i ryggen at jeg har sovet litt for hardt.


<strong>Oppdatering:</strong>
Middag og festen... Middagen var god, potetsalat, kyllingsaus, kalkun og potetmos. Den mosen kunne dem ha spart seg for igrunn. Men det var utrolig nok spiselig. Festen, tja... Jeg tror det var artig, husker igrunn ikke så utrolig mye. Husker vi begynte å drikke, husker at jeg fikk beskjed av min Chief at jeg må søke igjen til neste år, husker jeg filmet en god del med mobilen, husker at jeg ringte og snakket lenge i mobilen (jeg ringer aldri :S ), husker jeg fant meg et sted å legge meg til å sove rundt 5. Klokken 8 ble jeg vekket av en faens traktor som drev å skrapte opp all drittet folk har kastet fra seg. Så det ble 3 timer søvn på meg.

Jeg reiste hjem rundt to tiden, husker at vi forlot skipet og våknet da vi kom hjem. Jeg ryddet ut skittentøy og la det til vask, tok alle tingene mine inn på rommet, fant senga mi og sovnet før hodet traff puten. Jeg våknet dagen etter full av feber og utrolig vondt i halsen og sovnet igjen... Sov mer eller mindre i 36 timer før jeg sto opp og fant ut at det var veldig dumt gjort og la meg for å sove igjen. I 12 timer...

I dag er det fredag og jeg er fremdeles syk og har vel mer eller mindre sovet hele uken. Missliker å være syk, føler at jeg ikke får gjort noe.

[[!tag  the-gathering]]